
# כותרת ראשית: ״תפוס פיקוד״
2-3 ש-ג-ר !!!

## מהות המשחק

במשחק "תפוס פיקוד", השחקן נכנס לנעליו של מפעיל מערכת כיפת ברזל, המגינה על ערי ישראל מפני מתקפות טילים. המשחק הוא דו-ממדי, והמשימה היא לזהות את האיומים בזמן אמת, לשגר מיירטים בדיוק וביעילות, ולשמור על שלמות הערים. המשחק משלב אסטרטגיה עם פעולה מהירה ומאתגרת, כאשר כל רמה מביאה איתה איומים מורכבים יותר, כגון טילים מהירים, ריבוי איומים בו-זמנית ומזג אוויר קשה. השם מבטא את המשמעות של קבלת שליטה על הגנת המדינה והאזרחים בדיוק כמו בפיקוד העורף. הרעיון למשחק נולד מתוך אירועי היום-יום במציאות הישראלית שלאחר השביעי באוקטובר 2023, שבה מערכת כיפת ברזל ממלאת תפקיד חשוב בהגנה על הערים מפני מתקפות טילים.

מסך המשחק : 
<img width="998" alt="image" src="https://github.com/user-attachments/assets/3805fe11-6812-4791-aa0f-245c3da0de6d">


---


## רכיבים רשמיים

### 1. שחקנים
**גילאים:** המשחק מיועד לגילאים 12 ומעלה. גיל 12 ומעלה הוא גיל שמספק את האיזון הטוב ביותר בין כישורי קוגניציה לבין רצון לקחת חלק במשחקים תחרותיים עם אתגרים טכנולוגיים.

**רמת כישרון:** המשחק מתאים לשחקנים ברמות שונות, כולל מתחילים המעוניינים במשחק פעולה, לצד שחקנים מנוסים שיכולים להתמודד עם אתגרים מורכבים כמו ריבוי טילים, מזג אוויר קשה ודרישות אסטרטגיות.

**רמת ניסיון:** המשחק מותאם גם לשחקנים ללא ניסיון קודם בז'אנר, עם רמות קושי שנבנות בהדרגה.

**תחומי עניין:** המשחק יפנה לשחקנים עם עניין באסטרטגיה, פעולה, ניהול משאבים, חובבי משחקים המבוססים על הישגים, תכנון מהיר ותגובות מדויקות ייהנו במיוחד.

___
### 2. יעדים

**הגנה על הערים:** היעד המרכזי הוא להגן על הערים מפני טילים שנורים לעברן. השחקן צריך למנוע מהטילים לפגוע במטרות ולמנוע נזק לאוכלוסייה.

**שימוש נכון במשאבים:** השחקן צריך לנהל את המשאבים שלו בצורה חכמה, כדי להיות מסוגל להתמודד עם איום מתמשך ושיפור התגובה.

**השלמת שלבים:** על השחקן לעבור בין שלבים שונים במשחק, כל שלב מציב אתגרים קשים יותר כמו יותר טילים, טילים במהירות גבוהה, מזג אוויר קשה, או איומים משולבים (כגון טילים לצד רחפנים).

**שיפור ביצועים:** השחקן יכול לשפר את הביצועים על ידי שבירת שיאים כמו מספר יירוטים או זמן משחק.

המשתמש ידע את יעדיו עי הכלים הבאים : 

**הדרכה ראשונית:** בתחילת המשחק, ייתכן ויהיה מדריך קצר (tutorial) או הסבר מפורט שיסביר לשחקן את היעדים הבסיסיים, כמו איך ליירט טילים וכיצד לנהל את המשאבים.

**לוח תוצאות ומשימות:** בסוף כל שלב או סבב, יהיה לוח תוצאות שמסביר לשחקן אם הוא השיג את מטרותיו, כמו ציון משימות שהושלמו, עם מספר הטילים שיירט והזמן שבו עמד באתגרים.

___

### 3. תהליכים

תארו בפירוט את:

**תהליך ההתחלה של המשחק :** 
השחקן נכנס לתפריט הראשי ולאחר בחירת אפשרויות לתחילת המשחק מתגלה לו עולם המשחק ונתקל באתגר מיידי, בו עליו להפעיל את מערכת כיפת ברזל להגן על עיר מפני טילים.
השחקן שולט במשחק באמצעות המקלדת או העכבר:
המקלדת תספק את כפתורי הפעולה כמו הטענת טיל מיירט (למשל מקש רווח).
העכבר ישמש לבחור את המיקום שבו יש להנחות את טיל המיירט.
בשלב הזה יוצגו הנחיות על המסך על מנת להדריך את השחקן כיצד לפעול (לדוגמה, "לחץ כאן כדי לירות טיל").

**תהליך הליבה של המשחק :**
תהליך הליבה של המשחק מתמקד בכך שעל השחקן לזהות באיומים שנורים לעברו בתוך ממשק הממחיש את המפה והערים, ובה כל שחקן מבצע פעולות כדי לזהות את כיוון הטילים שמתקרבים ולבצע את היירוט בזמן הנכון. השחקן משתמש בעכבר ובמקלדת כדי לכוון את הטילים ולבצע את פעולת היירוט על המסך – כלומר, מזהה את הטיל הנורה ופועל ע״י העכבר ליריה וניווט עד לפגיעה או לחלופין עם המקלדת לניוון עי החיצים. בכל פעם שטיל מתקרב, השחקן צריך להחליט מתי להפעיל את פעולת היירוט ולתזמן אותה בצורה אופטימלית. ככל שהמשחק מתקדם, האיומים נעשים יותר מורכבים, עם טילים במהירות גבוהה, ריבוי טילים, ומזג אוויר משתנה שעשוי להקשות על פעולת היירוט.  השחקן צריך ללמוד להתמודד עם אתגרים אלה, להתאים את האסטרטגיה שלו ולהשתפר לאורך המשחק, כדי להגן על הערים בצורה טובה ביותר ולהתקדם לשלב הבא.

**תהליך הסיום של המשחק :**
תהליך הסיום של המשחק מתחיל כאשר השחקן מצליח ליירט את כל הטילים ולהגיב בצורה נכונה לכל האיומים עד השלב האחרון. כאשר השחקן משלים את כל השלבים, הוא מקבל סיום עם סיכום של ביצועיו – מספר הטילים המיירטים שהשיג, הזמן הכולל של המשחק וסטטיסטיקות נוספות. אם השחקן מצליח להימנע מהפגיעות בכל שלב, הוא יוכרז כמנצח ויוכל לראות את שמו על לוח השיאים. אם השחקן נכשל בשל מספר אזעקות או לא הצליח להימנע ממספר פגיעות, המשחק יסתיים עם הודעת "הפסד", וייתן לו אפשרות להתחיל מחדש כדי לשפר את הביצועים.

השחקן ילמד את התהליכים תוך כדי תנועה התהליכים לא מסובכים וגם מנגנון התחל מחדש לאחר הפסד יתרום לכך שהשחקן ירצה לשפר את ביצועיו ולהוכיח לעצמו שהוא כן יכול לצלוח את האתגר.
___

### 4. חוקים

**מגבלת משאבים (מיירטים):** השחקן יכול לשגר רק מספר מוגבל של טילים מיירטים בכל שלב, כך שהוא צריך לנהל את המשאבים בצורה חכמה ולהשתמש בהם במצבים הקריטיים ביותר.

**זמן תגובה:** יש מגבלה בזמן לתגובה לכל טיל שנורה. השחקן צריך להיות מהיר ומדויק בהגבתו, ואם לא יגיב בזמן, הטיל יפגע במטרה.

**מגבלות מכשולים:** לעיתים יהיו מכשולים כמו מזג אוויר קשה רוחות, סופות אשר יפגעו ביכולת של השחקן לזהות ולהגיב בזמן. השחקן ייאלץ להתאים את האסטרטגיה בהתאם למזג האוויר.

**חוקי פגיעות:** כל טיל שלא ניירט בזמן יפעיל רעש המדמה אזעקה, או כל טיל שיורט יפעיל רעש פיצוץ, לאחר 3 אזעקות יופסק המשחק ויוכרז על הפסד.
___

### 5. משאבים

**מיירטים (טילים מיירטים):** המשאב המרכזי במשחק. כל שיגור של טיל מיירט יפגע בטיל אויב שמגיע לעבר העיר. השחקן צריך לנהל את המיירטים בצורה חכמה.
השחקן צריך לבחור את הזמן והמיקום הנכון לשיגור טיל מיירט. אם ינצלו את המיירטים בצורה חכמה, הם יצליחו להגן על הערים ולמנוע נזק. מספר המיירטים המוגבל מעלה את האתגר במשחק.


**זמן תגובה :** משאב נוסף זמן התגובה ומהירות האיומים. זוהי מגבלת זמן שדורשת מהשחקן לתכנן את תגובותיו בקפידה.
מגבלה זו מחייבת את השחקן לפתח אסטרטגיות מהירות ויעילות תוך שמירה על ניהול הזמן. השחקן לא יוכל להסתמך על זמן בלתי מוגבל כדי להימנע מהטילים.

___


### 6. עימותים
**בין השחקן למערכת:**

**שינוי בתנאי המפה:** סופות רוחות או ערפל עשויים להקשות על זיהוי הטילים ולפגוע ביכולת המעקב של השחקן. השחקן יצטרך להתמודד עם אילוצים אלו ולהתאים את האסטרטגיה כדי לנהל את המשאבים בצורה חכמה.

**מהירות איומים משתנה :** יירוט טילים שמגיעים במהירות גבוהה יציב אתגר נוסף, כאשר השחקן יצטרך להגיב במהירות ובדיוק.

**ריבוי איומים בו זמנית:** השחקן יתמודד עם סיטואציות בהן יגיעו מספר טילים בו זמנית מכיוונים שונים, והוא ייאלץ להחליט איזה מהם ליירט קודם.

**זמני תגובה קצרים:** כל טיל דורש תגובה מהירה, ואם השחקן לא יגיב בזמן, הוא יפסיד. המהירות המדויקת של התגובה היא קריטית להצלחה במשחק.

**בין השחקן לשחקנים אחרים:**

**תחרות על הגעה לשיאים:** השחקנים יתמודדו לא רק נגד המערכת אלא גם אחד עם השני על הגעה להישגים כמו זמן תגובה מהיר יותר או מספר גבוה יותר של יירוטים בלוח התוצאות.

בין השחקן לעצמו:

**קבלת החלטות מיידיות:** לאיזה טיל להגיב קודם, האם לירות בטיל עכשיו או לחכות להגעת טילים נוספים? כל החלטה יכולה להשפיע על תוצאת המשחק.

**ניהול משאבים:** השחקן יצטרך להחליט איך לנהל את המיירטים, כך שישאר לו מספיק כדי להגן על הערים בעת הצורך, אך לא יסתכן בהישארות ללא משאבים במהלך שלבים מאוחרים.

___
### 7. גבולות

העולם במשחק יהיה סגור, כלומר, השחקן ינוע רק באזור מוגבל – מסך המשחק שבו נמצא המפעיל של מערכת כיפת ברזל והעיר שנמצאת תחת הגנה. מדובר על מפה ריבועית או מלבנית של עיר וכולה תהיה ממוקמת בתוך גבולות ברורים. אין חופש תנועה רחב או חיפוש במרחב. המיקוד הוא בהגנה על העיר באמצעות יירוט טילים, ולא בסיור במפות פתוחות.
המפה תוצג כעולם דו-ממדי שטוח. מדובר בתצוגה של העיר עם מבנים, טילים שמגיעים אליהם, ומערכת כיפת ברזל המפזרת את המיירטים. הגבולות יהיו ברורים, ולא יהיה צורך בתנועה תלת-ממדית או סיבובית של השחקן.
גבולות העולם ייראו על ידי בנייני העיר מלמטה והאופק בצורת קווים ברורים או שמיים מלמעלה.
המפה מבוססת על עיר ישראלית (תל אביב, חיפה, ירושלים) שנמצאת תחת התקפות טילים.

ניידות: השחקן יהיה מסוגל לנוע בעזרת הטיל בחלל המוגדר ולהגיב לאיומים בזמן אמת. המערכת תאפשר לו לנוע עם כיוון הטילים ולתכנן את הצעד הבא במהירות, אך הוא לא יוכל לעזוב את גבולות העיר או המפה.

התמצאות: המשחק יראה לשחקן את מיקום הערים, אזעקות ונתוני האיומים על המסך. כל פעם שיגיע טיל לאזור, השחקן יוכל לדעת בדיוק איפה על המפה הוא נמצא ומאילו כיוונים הם יגיעו.

עניין: כל רמה תוסיף קושי נוסף – יותר טילים, מזג אוויר קשה, איומים משולבים (כמו טילים ורחפנים). המשחק יתעורר עם אתגרים חדשים ויגרום לשחקן להישאר ממוקד במטרה.

הכוונה: השחקן תמיד יידע מה המטרה – ליירט את הטילים המגיעים אל העיר ולהשאיר את האוכלוסייה בטוחה. המפה תעזור לו להישאר ממוקד באמצעות אזעקות שיגיעו מהאזורים השונים וימשכו את תשומת לבו לניהול המשאבים.

---
### 8. תוצאות

**הפסד:** השחקן לא הצליח למנוע את כל התקפות הטילים והעיר נהרסה. כל טיל שלא ניירט בזמן גורם לאזעקה, וברגע שהשחקן חווה שלוש אזעקות, הוא מפסיד את המשחק.

**ניצחון:** השחקן מצליח להגן על העיר במשך זמן מסוים או לשמור עליה ללא פגיעות עד סיום שלב מסוים. יכול להיות גם מצב שבו השחקן עובר לשלבים קשים יותר.

**שיא אישי:** השחקן משפר את תוצאותיו הקודמות, מיירט יותר טילים, שורד יותר זמן, או משיג יותר יירוטים ממתחרים אחרים.

---

## סקר שוק

המשחק שמצאנו הדומה למשחק שהצענו הוא Iron Dome משחק חדש יחסית יצא באוגוסט 2024 כנראה בעקבות המחלחמה מצאנו אותו בעזרת חיפוש בגוגל.
קישור לחנות למשחק: https://play.google.com/store/apps/details?id=com.RayGaming.IronDome&pcampaignid=web_shar.
<img width="622" alt="image" src="https://github.com/user-attachments/assets/a41f91d5-bc21-4939-a403-befd627548ca">



המשחק מאוד דומה למשחק שהצענו אם כי לא נתקלנו בו בעבר.
אומנם המשחק פותח ברוח התקופה אבל אנחנו נירצה להביא למציאות חזותית אם זה התראות של פיקוד העורף ואלמנטים מציאותים כאלה ואחרים.
___

Meteor Defense - משחק הדמיה שבו השחקן מיירט מטאורים כדי להגן על כדור-הארץ. יש אלמנטים דומים של הגנה על מטרות, אך המשחק מציב אתגרים בכיוון אחר, כגון ריבוי אויבים שונים​

<img width="956" alt="image" src="https://github.com/user-attachments/assets/5b301396-d22d-45fc-b577-02784a87b43b">

הרעיון נבדל בין הגנה ממטאורים לבין טילים המ שמונע מהשחקן לרכוש תחושת הזדהות עם המצב.
___
Sky Fire - משחק תעופה בו השחקן נדרש להגן על ערים על ידי ירי לעבר טילים ורחפנים. המשחק מציע פעולת ירי במהירות, אך הוא מתמקד יותר באויבים שונים כמו רחפנים ואויבים מהאוויר​

https://www.youtube.com/watch?time_continue=246&v=FmXi95vSmyA&embeds_referring_euri=https%3A%2F%2Fwww.google.com%2F&source_ve_path=Mjg2NjMsMjg2NjY

הממשק יכול להיות דומה מאוד אבל הרעיון שונה בסוף מיירטים טילים אם זה אובייקט של טיל או מטוס אבל אופן השלבים והתוגה יוהיו שונים וילהיבו את המשתמש
</div>

